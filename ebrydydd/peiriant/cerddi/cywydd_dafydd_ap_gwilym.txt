# -*- coding: utf-8 -*-
# Yr Ehedydd
# Dafydd ap Gwilym

Oriau hydr yr ehedydd
a dry fry o'i dŷ bob dydd,
borewr byd, berw aur bill,
bardd â'r wybr, borthor Ebrill.

Llef radlon, llywiwr odlau,
llwybr chweg, llafur teg yw'r tau:
llunio cerdd uwchben llwyn cyll,
lledneisgamp llwydion esgyll.
Bryd y sydd gennyd, swydd gu,
a brig iaith, ar bregethu.
Braig dôn o ffynnon y ffydd,
breiniau dwfn gerbron Dofydd.
Fry yr ai, iawnGai angerdd,
ac fry y ceny bob cerdd;
mygr swyn gerllaw magwyr sêr,
maith o chwyldaith uchelder.
Dogn achub, digon uched
y dringaist, neur gefaist ged.

Moled pob mad greadur
ei Greawdr, pefr lywiawdr pur.
Moli Duw mal y dywaid,
mil a'i clyw, hoff yw, na phaid.
Modd awdur serch, mae 'dd ydwyd?
Mwyngroyw y llais mewn grae llwyd.
Cathl lân a diddan yw'r dau,
cethlydd awenydd winau.
Cantor o gapel Celi,
coel fydd teg, celfydd wyd di.
Cyfan fraint, aml gywraint gân,
copa llwyd yw'r cap llydan.
Cyfeiria'r wybr cyfarwydd,
cywyddol, dir gwyndir gŵydd.

Dyn uwchben a'th argenfydd
dioer pan fo hwyaf y dydd.
Pan ddelych i addoli,
dawn a'th roes Duw Un a Thri:
nid brig pren uwchben y byd
a'th gynnail, mae iaith gennyd,
ond rhadau y deau Dad
a'i firagl aml a'i fwriad.

Dysgawdr mawl rhwng gwawl a gwyll,
disgyn, nawdd Duw ar d'esgyll.
Fy llwyteg edn, yn llatai,
a'm brawd awdurdawd, od ai,
annerch gennyd wiwbryd wedd,
loyw ei dawn, leuad Wynedd.
A chais un o'i chusanau
yman i'w dwyn ym, neu ddau.
Dyfri yr wybrfor dyrys,
dos draw hyd gerallaw ei llys.
Byth, genthi bwyf fi, a fydd,
bâr Eiddig, un boreddydd.

Mae arnad werth cyngherthladd
megys na lefys dy ladd.
Be rhôn a'i geisio, berw hy,
bw i Eiddig, ond byw fyddy.
Mawr yw'r sercl yt o berclwyd,
Â bwa a llaw mor bell wyd.
Trawstir sathr, trist yw'r saethydd,
trwstan o'i fawr amcan fydd;
trwch ei lid, tro uwch ei law
tra êl â'i hobel heibiaw.
